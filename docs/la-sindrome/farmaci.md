# Farmaci serotoninergici che possono causare una disfunzione sessuale permanente

## Farmaci SSRI (_selective serotonin reuptake inhibitors_)

### Fluoxetina

La Fluoxetina, commercializzato nel 1986 come **Prozac**, è un farmaco appartenente alla classe degli inibitori selettivi della ricaptazione della serotonina utilizzato, al pari degli altri SSRI, per il trattamento di disturbi psichiatrici di varia natura come depressione maggiore, disturbi d’ansia (disturbi ossessivo-compulsivi e attacchi di panico) e bulimia.

### Escitalopram

L’**escitalopram,** commercializzato come **Cipralex** o **Entact,** è un farmaco appartenente alla classe degli SSRI (inibitore selettivo della ricaptazione della serotonina) usato principalmente per il trattamento della depressione maggiore e dei disturbi d’ansia (come ad esempio disturbo d’ansia generalizzato, attacchi di panico, fobia sociale e disturbo ossessivo compulsivo).

### Sertralina

La **sertralina,** commercializzato nel 1991 come **Zoloft** e **Lustral**, è un farmaco della classe degli inibitori selettivi della ricaptazione della serotonina (SSRI) prescritto per il trattamento della depressione e dei disturbi d’ansia (ansia generalizzata, attacchi di panico e disturbo ossessivo-compulsivo) nei pazienti adulti ed adolescenti.

### Fluvoxamina

La **fluvoxamina** è un farmaco appartenente alla classe degli inibitori selettivi della ricaptazione della serotonina (SSRI). È usata prevalentemente per il trattamento della depressione maggiore e dei disturbi d’ansia (come il disturbo ossessivo-compulsivo, il disturbo d’ansia sociale, la dismorfofobia e gli attacchi di panico).

### Citalopram

Il **citalopram,** commercilizzato come **Seropram** e **Elopram,** è una molecola della famiglia degli SSRI utilizzata per il trattamento della depressione maggiore e dei disturbi d’ansia (attacchi di panico, ansia generalizzata).

In Italia, è commercializzato da Lundbeck con i nomi di Seropram ed Elopram, oltre a essere disponibile come farmaco generico.

### Paroxetina

La **paroxetina,** commercializzato come **Sereupin, Seroxat** o **Paxil,** è un farmaco appartenente alla categoria degli SSRI commercializzato dal 1992. Viene utilizzato nei casi di depressione maggiore, disturbi d’ansia (attacchi di panico, ansia generalizzata, disturbo ossessivo compulsivo, ansia sociale) ed è spesso impiegato in disturbi non prettamente psichiatrici come sindrome premestruale, vampate post-menopausa ed eiaculazione precoce.

## Farmaci SNRI (_serotonin-norepinephrine reuptake inhibitor_ )

### Venlafaxina

La **venlafaxina**, conosciuta con i nomi commerciali **Efexor**, **Faxine**, **Zarelis**, è un farmaco introdotto sul mercato dal 1993 appartenente alla classe degli SNRI, utilizzato come trattamento di diversi disturbi psichiatrici (depressione maggiore, ansia generalizzata, attacchi di panico, fobia sociale), ma anche condizioni non prettamente psichiatriche come neuropatia diabetica, prevenzione dell’emicrania, vampate di calore in donne in menopausa o uomini nell’ambito della terapia del tumore prostatico.

### Duloxetina

La **duloxetina** è il principio attivo di un antidepressivo appartenente alla classe degli SNRI commercializzato con i nomi di **Cymbalta** e **Xeristar.**

Viene utilizzato per il trattamento del disturbo depressivo maggiore, il disturbo d’ansia generalizzato, la fibromialgia e il dolore neuropatico.

---
tags: []
id: melcangi-fundraising
title: Aperto un fundraising per contribuire alla ricerca sulla PSSD di Melcangi
author: Admin Post SSRI Syndrome
author_title: ''
author_url: ''
author_image_url: ''

---
Il professor Melcangi, dell’[Università degli Studi di Milano](http://eng.disfeb.unimi.it/ecm/home/research/research-labs/laboratory-of-neuroendocrinology), ha avviato il [primo studio sulla disfunzione sessuale post-SSRI/SNRI (PSSD)](https://postssrisyndrome.org/melcangi-pssd-research-project-started/).

Dato che la ricerca è costosa e i fondi per questo progetto non sono molto elevati, su suggerimento dello stesso Melcangi, alcuni pazienti PSSD hanno cercato di organizzare una raccolta fondi, e finalmente, a inizio dicembre, uno di loro ha creato un [GoFundMe a **questo indirizzo**](https://www.gofundme.com/f/27l8qmes5c).

**A cosa serve donare?**

![](../img/istock_000008506606large.png)Questo crowdfunding è pensato per aiutare a coprire una parte dei costi del progetto, che è diviso in due fasi: la stima per la prima fase è di circa 18-20 k, mentre quello della seconda dipende dall’esito della prima. Naturalmente più si riesce a raccogliere e meglio è.

Lo studio è già iniziato, ma nel 2020 è andato molto a rilento perché altri progetti meglio finanziati hanno maggiore priorità, e anche per gli effetti del COVID-19.

L’effetto delle donazioni sarà di approfondire la ricerca in termini di biomarkers valutati (e probabilmente di velocizzarla), e il professor Melcangi la adatta in base alla disponibilità di fondi.

È molto importante raggiungere una massa critica per sbloccare la situazione. [Contattateci](https://postssrisyndrome.org/contatti/) per maggiori informazioni.